# Robust Generic Attribution

Стандарт **RGA** (Robust Generic Attribution) призначений для гнучкого, відкритого і зрозумілого способу <!--Додайте ще кілька вихвалянь, бо в мене фантазія всьо.--> призначення різних метаданих, таких як ліцензування та атрибуція, для довільної кількості файлів різних типів, наприклад, звукових ефектів або прототипів. Файл RGA містить метадані для всіх файлів у тій самій директорії, що й файл RGA (не враховуючи піддиректорії). Записи в RGA-файлі містять специфічні метадані, такі як автор файлу(ів) або опис будь-яких модифікацій, зроблених до них (відповідно до більшості ліцензій Creative Commons).

RGA являє собою YAML-файл з ім'ям `attributions.yml` і містить довільну кількість записів, як зазначено нижче.

Зазвичай, з додаванням нових файлів, додається новий запис, оскільки він, ймовірно, не міститиме тих самих метаданих, що є в присутніх записах. Однак, можна додавати файли до вже наявного запису, якщо метадані в обох ідентичні.

## YAML

Файл RGA повинен мати ім'я `attributions.yml`. Усі значення записів беруться у подвійні лапки (`""`).

YAML може містити довільну кількість записів, що охоплюють усі файли у тій самій директорії, що й RGA файл. Доступні наступні варіанти записів:

Ключ | Що означає
--- | -------
`files` | Масив імен файлів (з розширеннями), до яких застосовується цей запис. Порядок назв файлів є довільним. Підтримується шаблонний запис `*` (тобто `*.ogg` означатиме всі файли формату OGG у директорії).
`copyright` | Власник авторських прав та інша відповідна інформація. Також у цьому полі має бути зазначена інформація про модифікації, що внесені до файлу, з метою дотримання ліцензій.
`license` | Дійсний [Ідентифікатор ліцензії SPDX](https://spdx.org/licenses/), що застосовується до всіх файлів у записі. Якщо ліцензія не має дійсного ідентифікатора SPDX, можна використовувати `Custom`, але в полі `copyright` слід вказати посилання на ліцензію.
`source` | Дійсна URL-адреса, що вказує на місце, де можна завантажити файл. Якщо ви є автором твору і не маєте іншого джерела для завантаження (наприклад, bandcamp), додайте посилання на pull request, з яким файл було додано до гри. Якщо це похідна робота, це має бути зазначено в полі `copyright`. Якщо файл був лише злегка змінений, просто додайте посилання на оригінальний файл. Якщо файл було суттєво змінено, додайте посилання на модифіковану версію, але в полі `copyright` вкажіть посилання на всі оригінальні файли.

### Приклад YAML

```yaml
- files: ["thunderdome.ogg"]
  license: "CC-BY-NC-SA-3.0"
  copyright: "-Sector11 by MashedByMachines. Converted from MP3 to OGG."
  source: "https://www.newgrounds.com/audio/listen/312622"
- files: ["endless_space.ogg"]
  license: "CC-BY-3.0"
  copyright: "Endless Space by SolusLunes. Converted from MP3 to OGG."
  source: "https://www.newgrounds.com/audio/listen/67583"
```

## Мета цього дизайну

* Редагування RGA має бути можливим без належного інструментарію. Це означає відсутність двійкових метаданих.
* Він має легко сприйматись інструментами, що показують різницю версій файлу на GitHub.
* Він не повинен занадто сильно роздувати історію Git'a при внесенні великих змін (запобігає перезапису великих файлів).
